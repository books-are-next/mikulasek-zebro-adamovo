---
title: Snědený hlad
contentType: prose
---

> _(Variace na starší téma)_

_Je to vždycky trochu do krve.  
Ona zří jen na bělásky,  
jak jí z očí odlétají —  
a vidí je odlétat;  
on svou můru v prsou tají,  
on si límec vyhrne,  
ona přes ruku svůj plášť  
jako slzy přes oči —  
a každý, každý, každý zvlášť  
hledají ten východ zadní  
nebo žebřík požární  
ze své dávno vyhořelé lásky,  
z lásky, kterou dávno pozřel  
snědený už hlad._
