---
title: Komorní hudba
contentType: prose
---

_První, první vlnou, teplou, nachovou  
pochovává nás noc;  
a tonem v ní jak v zátočině žádné._

_A že plni hmatu tmavého,  
pátráme, kde na nejslabším místě  
lunou chřadne,  
chřadne lunou krásná hrobařka —  
a že plni hmatu tmavého,  
derem z peří všeho holoubátka  
na tlukot a na hudbu, jež sladká  
slábne na nahost,  
smyčec vedouc po linii čisté._

_Ticho září, září na listí,  
neslyšné stříbro._

_Amalgámovaný zrcadlí tvůj hlas  
samet ptáka hebce letícího,  
a když padne do křoví ten pták,  
v hlubším hlase, který poklesá,  
po stínu tvém poznávám tě, tího,  
hledající nás._

_Voda polkne, větévka se zlomí.  
Ale ústa, ústa nevypoví,  
když přestala sát,  
čeho ochutnala z vína obojího._
