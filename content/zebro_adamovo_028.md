---
title: Otázky
contentType: poetry
---

<section>

Jsou-li květy ústa stromu —  
co jsou ústa tvá?  
A co strom, když květy ztrácí?

</section>

<section>

Je-li listí harfou stromu,  
co tvůj hlas?  
A co strom, když nemají kam  
skrýt se ptáci?

</section>

<section>

A je-li strom  
jen vyslyšenou prosbou pustin,  
co jsi ty?  
A co je strom,  
jenž krajinu svou neopustí,  
sám opuštěn už vším — a nah?

</section>

<section>

A s větvemi zkříženými  
jako máry na márách?

</section>
