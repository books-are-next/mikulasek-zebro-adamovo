---
title: Lesní motivy pozdního října
contentType: prose
---

_Tak vzdálená a korunovaná  
výhrůžnými vlasy. — A čí?  
Lesa bezvlasého,  
ztichlého podzimně._

_Tak blízká jako kmen. Jak odvaha  
srdce mého  
být tobě blíž než ty mně.  
čí ale ty jsi, čí?  
Mlčení, smíchu, pláče  
nebo všeho?_

_Větvičky nízké šlehají do očí.  
— — —  
Je říjen. Bukové listí  
laská vzduch a zlatí vlastní pád._

_Najednou průhlední jsme a čistí  
jak strom; a každý z nás i svát —  
jak ono listí.  
— — —  
Tu každý strom je sobě pomníkem  
a ticho hřbitovní  
nic neruší._

_Jen my dva bdíme věčným snem  
o noci, z níž se neprobudíme;  
o noci — a co v ní  
zbude po duši._
