---
title: Chvění milenčino
contentType: prose
---

_Tak ztrácela ses v drobném chvění,  
že čekal jsem, kdy perly tvé  
v jakémsi smíchu, v zaperlení  
se skutálejí — perly tvé —_

_až na mělké dno, do rakve,  
do hrobu mezi ňadry tvými,  
kam pochováváš vzdechy své. —  
Leč ukrutnější ještě zimy_

_jako by přešly po jméně,  
jež v hrdle tvém, v tom stvolu trávy,  
se vzdalo šťavám zeleně,_

_šťavám v nejprudším zavzlykání. —  
Tak drobila ses bez ustání  
rybkám v své tůni bezedné._
