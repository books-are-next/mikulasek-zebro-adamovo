---
title: Otázky
contentType: prose
---

<section>

_Jsou-li květy ústa stromu —  
co jsou ústa tvá?  
A co strom, když květy ztrácí?_

</section>

<section>

_Je-li listí harfou stromu,  
co tvůj hlas?  
A co strom, když nemají kam  
skrýt se ptáci?_

</section>

<section>

_A je-li strom  
jen vyslyšenou prosbou pustin,  
co jsi ty?  
A co je strom,  
jenž krajinu svou neopustí,  
sám opuštěn už vším — a nah?_

</section>

<section>

_A s větvemi zkříženými  
jako máry na márách?_

</section>
