<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>zebro_adamovo_2020-3</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="zebro_adamovo_2020-3" xml:lang="cs-CZ">
		<div class="_idGenObjectStyleOverride-1">
			<p id="_idParaDest-2" class="MLP_uroven2_basne">Míč</p>
			<p class="MLP_verse_-I-_-0-0-- ParaOverride-1">Snad jsme tu jen, bychom řekli: Dům, most,<br/>studna, brána, džbán, strom ovocný, okno&#160;—<br/>dokonce: sloup a&#160;věž… ale rozuměj, řekli,<br/>ó&#160;řekli to tak, jak samy věci ty nikdy<br/>nemyslily, že jsou.</p>
			<p class="MLP_citat_autor">— RILKE</p>
			<p class="MLP_verse_-0-12-">Můj tichý míč;<br/>můj pes, můj buldog,<br/>hlídací můj míč,<br/>tak zelený, jak zelené tvé oči<br/>u&#160;moře zeleného —<br/>a&#160;nevím o&#160;něm nic;<br/>nic o&#160;tom míči,<br/>který i&#160;potmě na mě líčí,<br/>zvlášť za měsíčních nocí,<br/>když mlčí na měsíc.</p>
			<p class="MLP_verse_-0-12-">Někdy se zakutálí<br/>jak odseknutá hlava,<br/>ach, pod lože, ach, lože srdce mého,<br/>ztrhaného už všemi smyčci —<br/>a&#160;jen si odpočívá<br/>od těla, které naší bědnou duší<br/>smýká nebo mává<br/>— ach, tího má, má vášni a&#160;má něho&#160;—<br/>někdy se na mne dlouze dívá<br/>jediným okem kyklopa<br/>ten míč,<br/>tak zelený jak tvé oči<br/>zelené<br/>(u&#160;moře zeleného),<br/>a&#160;někdy zvláště za měsíčných nocí,<br/>zas hlavou mou jak planeta se valí<br/>a&#160;ptá se, ptá,<br/>kdy přijde potopa,<br/>aby ho odnesla navždycky už pryč&#160;—<br/>daleko ode mne<br/>a&#160;od všeho, co končí<br/>a&#160;co zmírá<br/>na oběžné své dráze<br/>a&#160;nevyšine se z&#160;ní nikdy víc…</p>
			<p class="MLP_verse_-0-12-">Můj míč!<br/>Můj drahý míč,<br/>mé všecko a&#160;mé nic&#160;—<br/>nehybné ňadro všehomíra.</p>
		</div>
</body>
</html>