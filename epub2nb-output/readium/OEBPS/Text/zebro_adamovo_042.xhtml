<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>zebro_adamovo_2020-39</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="zebro_adamovo_2020-39" xml:lang="cs-CZ">
		<div class="_idGenObjectStyleOverride-1">
			<p id="_idParaDest-38" class="MLP_uroven2_basne">Úpění</p>
			<p class="MLP_verse_-0-12-">Co to bylo jenom za krajinu&#160;—<br/>nebo to byl mojí duše stav,<br/>co to bylo za krajinu plnou stínů,<br/>nebo to byl mého srdce blud,<br/>komu přiřknout za to krutou vinu,<br/>že teď ještě do mých žeber tluče<br/>srdce, žití mého knuta knut,<br/>že je mi, jak pil bych bolehlav,<br/>že mám v&#160;ústech samou potměchuť<br/>a&#160;hořko, hořko z&#160;číší zeměžluče,<br/>zlomocného rulíku a&#160;blínu?</p>
			<p class="MLP_verse_-0-12-">Co to bylo jenom za krajinu,<br/>ve které jsme zmýlili si ruce,<br/>ruce, hlavu, srdce, ústa, hruď,<br/>že nevěděli jsme, co tvé je a&#160;co moje<br/>v&#160;té šílené a&#160;slastné lásky muce,<br/>nebo to byl jen můj neutišitelný hlad<br/>po té potměchuti v&#160;nocích nepokoje,<br/>po tom bolehlavu, když mou hlavou pluje<br/>luna lun a&#160;otvírá v&#160;ní sluje,<br/>temné sluje touhy hořce milovat,<br/>třeba s&#160;chutí rulíku a&#160;žluče?</p>
			<p class="MLP_verse_-0-12-">Co to bylo jenom za krajinu,<br/>co jsem zbloudil v&#160;ní a&#160;nyní hynu,<br/>nebo se mi mihotavě zdá,<br/>že je vášeň pouze výsek masa<br/>a&#160;jak osud visí ve hvězdách,<br/>vzácné kusy těla, jež&#160;— ač jimi zdrásán<br/>v&#160;hloubi duše&#160;— z&#160;téže duše hloubi<br/>vzývám, aby znovu sklížily se v&#160;tvar<br/>mého utrpení, kvílení a&#160;zhouby,<br/>nářků, hran a&#160;vynášených már?</p>
			<p class="MLP_verse_-0-12-">Co to je, ach, stále za krajinu&#160;—<br/>nebo je to mojí duše stav,<br/>nebo je to mého srdce blud,<br/>že teď prudčej do mých žeber tluče<br/>srdce, žití mého strašný katapult,<br/>že je mi, jak pil bych bolehlav,<br/>že mám v&#160;ústech samou potměchuť<br/>a&#160;hořko, hořko z&#160;číší zeměžluče,<br/>zlomocného rulíku a&#160;blínu?</p>
			<p class="MLP_verse_-0-12-">Co je to, ach, co jen za krajinu?<br/>Obludně ve mně roste.<br/>Žádný listí šum a&#160;žádný splav.<br/>Pralesné tvé vlasy a&#160;zvířecí srst klínu,<br/>kterými tak obrostla tvá duše,<br/>že v&#160;ní zchvácen bloudím dosavad.</p>
			<p class="MLP_verse_-0-12- _idGenParaOverride-1">Mí drazí šílení, boha za mne proste!</p>
		</div>
</body>
</html>